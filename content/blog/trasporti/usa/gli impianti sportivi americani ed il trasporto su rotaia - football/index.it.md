---
title: "Gli Impianti Sportivi Americani ed il TPL  -  Football"
subtitle: ""
date: 2024-04-17T16:16:42Z
lastmod: 
draft: false
authors: ["fbresciani"]
description: ""

tags: ["Stati Uniti", "Metropolitane", "Light Rail", "Tram"]
categories: ["Trasporti Stati Uniti"]
series: ["sport-usa-tpl"]
series_weight: 30
---

In questo articolo concludo la carrellata sui collegamenti via ferro con gli impianti sportivi americani occupandomi del football americano
<!--more-->

### NFL

Le franchigie NFL sono in tutto 32. Il campionato si articola in 17 partite di stagione regolare, a cui si aggiungono fino un massimo di quattro partite nei play off a cui accedono 14 squadre. Di queste quattro la finale, il *SuperBowl* si gioca in uno stadio predeterminato, teoricamente neutro ma siccome la sede viene scelta con anni d'anticipo non è escluso che si giochi in casa di una delle due finaliste. Il numero di partite in ogni stagione è quindi limitato, anche considerando che partite del campionato si giocano al di furoi degli Stati Uniti (ad esempio in Germania e Regno Unito, ma nella stagione 2024-2025 ci sarà una partita  in Brasile e sono già programmate partite in Spagna). Negli ultimi anni si è assistito a numerosi trasferimenti di città da parte delle franchigie NFL, oltre all'apertura di numerosi nuovi stadi. Nella stagione 2016-2017 i **Rams** si sono trasferiti da St. Louis a Los Angeles, dove hanno giocato provvisoriamente al Memorial Coliseum, dove si disputarono i Giochi Olimpici del 1984, in attesa della costruzione di un nuovo stadio a Inglewood, vicino all'aeroporto internazionale di Los Angeles. Il nuovo stadio è stato inaugurato nel 2020 La suddetta stagione ha visto anche l'inaugurazione del nuovo stadio di Minneapolis, mentre l'anno successivo è stato aperto il nuovo stadio di Atlanta. Nella stagione 2017-2018 si è invece assistito a un ulteriore trasferimento a Los Angeles di una franchigia, questa volta i **Chargers** da San Diego, che utilizzeranno insieme ai Rams il nuovo stadio in costruzione a Inglewood. In attesa che fosse pronto hanno giocato fino al 2020 nello StubHub Center, stadio relativamente piccolo dove gioca anche la squadra di calcio dei Los Angeles Galaxy. Infine nel 2020 i **Raiders** si sono trasferiti da Oakland a Las Vegas

La cartina seguente mostra la posizione delle 32 franchigie, e tiene conto dei recenti trasferimenti

{{< figure src="https://upload.wikimedia.org/wikipedia/commons/thumb/e/e0/US_National_Football_League_Teams_Location-en.svg/1008px-US_National_Football_League_Teams_Location-en.svg.png" alt="Localizzazione franchigie NFL" caption="Localizzazione delle 32 franchigie professionistiche di football americano. © Sémhur / Wikimedia Commons, attraverso [Wikimedia Commons](https://commons.wikimedia.org/wiki/File%3AUS_National_Football_League_Teams_Location-en.svg)">}}

Come per gli articoli precedenti riassumo la situazione dei collegamenti per ogni franchigia in una tabella:

| Franchigia |  Città  | Impianto  | Capienza | Ferrovie | Metropolitane  | Light Rail  | Streetcar  |
| ----------------| --------- | -------------- |-------------- |-------------|---------------------| ------------- | ---------- |
Buffalo Bills  | Orchard Park[^orchardpark] | Highmark Stadium | 71608 | | | |
Miami Dolphins | Miami Gardens[^miamigardens] | Hard Rock Stadium | 64767 | | | |
New England Patriots | Foxborough[^foxborough] | Gillette Stadium | 64628 | MBTA linee Franklin e Providence/Scarborough[^mbtafoxboro] | | |
New York Jets | East Rutherford (New Jersey)[^eastrutherford]| MetLife Stadium | 82500 | New Jersey Transit Linea Meadowlands | | |
Baltimore Ravens | Baltimore | M&T Bank Stadium | 70745 | | | MTA Light Rail |
Cincinnati Bengals | Cincinnati | Paycor Stadium | 65515 | | | | SORTA Connector
Cleveland Browns | Cleveland | Cleveland Browns Stadium | 67431 | | | RTA linee Verde e Blu |
Pittsburgh Steelers | Pittsburgh | Acrisure Stadium | 68400 | | | Port Authorithy of Allegheny County light rail linee rossa, blu e argento |
Houston Texans | Houston | NRG Stadium | 72220 | | | METRORail linea rossa |
Indianapolis Colts | Indianapolis | Lucas Oil Stadium | 63000 | | | |
Jacksonville Jaguars | Jacksonville | EverBank Stadium | 67814 | | | |
Tennessee Titans | Nashville | Nissan Stadium[^newnissan] | 69143 | | | |
Denver Broncos | Denver |Empower Field at Mile High | 76125 | | | RTD linee  E, W |
Kansas City Chiefs | Kansas City | Arrowhead Stadium | 76416 | | | |
Las Vegas Raiders | Las Vegas | Allegiant Stadium | 65000 |  |  | |
Los Angeles Chargers | Inglewood | Sofi Stadium | 70240 | | | |
Dallas Cowboys | Arlington | AT&T Stadium | 80000 | | | |
New York Giants | East Rutherford (New Jersey) | Metlife Stadium | 82500 | New Jersey Transit Meadowlands Line | | |
Philadelphia Eagles | Philadelphia | Lincoln Financial Field | 67594| | SEPTA linea Broad Street | |
Washington Commanders| Landover (Maryland)[^landover] | Commanders Field | 65000 | | Washington Metro linee blu e argento | |
Chicago Bears | Chicago | Soldier Field | 62500 | METRA linea Electric District &mdash; NICTD linea South Shore    | CTA linee rossa, arancione, verde | |
Detroit Lions | Detroit | Ford Field |    65000 | | | | QLine
Green Bay Packers | Green Bay | Lambeau Field | 81441 | | | |
Minnesota Vikings | Minneapolis | U.S. Bank Stadium[^usbankstadium] | 66860 | | | MetroTransit linee verde e blu |
Atlanta Falcons | Atlanta | Mercedes-Benz Stadium | 71000 | | MARTA linee blu e verde| |
Carolina Panthers | Charlotte | Bank of America Stadium | 74867 | | | Lynx linea blu |
New Orleans Saints | New Orleans| Caesars Superdome |73208 | | | | RTA Linea UPT-Loyola
Tampa Bay Buccaneers | Tampa| Raymond James Stadium | 69218 | | | |
Arizona Cardinals |Glendale| StateFarm Stadium | 63400 | | | |
Los Angeles Rams[^rams] | Inglewood | Sofi Stadium | 70240 | | | |
San Francisco 49ers | Santa Clara[^santaclara] |Levi's Stadium | 68500 | Amtrak Capitol Corridor &mdash; ACE | | VTA linea Mountain View-Winchester|
Seattle Seahawks| Seattle| Lumen Field | 68740 | | | Sound Transit linea Central Link |


[^orchardpark]: Orchard Park è alla periferia sud di Buffalo. Lo stadio si trova circa a 20 km da Buffalo. È in corso la costruzione di un nuovo stadio a fianco di quello esistente
[^miamigardens]: Lo stadio è a Miami Gardens, alla periferia nord di Miami, a 27km a nord dal centro di Miami
[^foxborough]: Lo stadio è a circa 34 km a sud di Boston
[^mbtafoxboro]: La fermata ferroviaria, chiamata "*Foxboro*" è attiva solo in caso di eventi allo stadio
[^eastrutherford]: Lo stadio è a circa 12 km a nord-ovest di New York, nello stato del New Jersey
[^newnissan]: i Titans hanno di recente annunciato che lo stadio verrà sostituito da uno nuovo, situato di fianco a quello esistente
[^landover]: Lo stadio è a 15 km ad est di Washington, in Maryland
[^usbankstadium]: Stadio inaugurato nella stagione 2016-2017 ma costruito sul sito del vecchio stadio
[^santaclara]: Lo stadio è a Santa Clara, a circa 60 km in linea d'aria, 70 attraverso strade, da San Francisco
### Conclusioni

Sono 30 gli impianti utilizzati dalle 32 franchigie di NFL in quanto le due franchigie di New York e le due di Los Angeles utilizzano lo stesso impianto. La capacità degli impianti varia da un minimo di **61500** a un massimo di **85000** spettatori

- Dei 30 impianti, ben **13** pari al **43%** non è servito da nessuna linea di trasporto su ferro
- **5** stadi, pari al **17%**, sono serviti da linee ferroviarie
- **4** stadi, pari al **13%**, sono serviti da linee Metropolitane
- **9** stadi, pari al **30%**, sono serviti da una linea di Light rail
- **3** stadi, pari al **10%**, sono serviti da una linea di Streetcar. Si tratta per altro in tutti i casi dell'unica linea su ferro che serve l'impianto sportivo

Negli ultimi anni molte franchigie hanno cambiato "casa", vuoi per la costruzione di nuovi stadi, spesso di fianco a quelli esistenti, oppure per il trasferimento in altre città. Tuttavia questo non hai mai comportato un miglioramento della mobilità su ferro verso lo stadio, anzi in alcuni casi ci sono stati peggioramenti evidenti come nel caso dei **Chargers** il cui stadio a San Diego era servito da una fermata dedicata di una delle linee di Light Rail della città, oppure dei **Raiders** il cui stadio ad Oakland era servito dalla BART. Uniche realtà in controtendenza negli ultimi anni sono Cincinnati e Detroit dove sono state attivate linee di Streetcar che servono gli stadi. Tuttavia si tratta di linee dalla capacità e lunghezza limitate che difficilmente possono contribuire significativamente alla mobilità verso lo stadio

Immagine di copertina di [Steve DiMatteo](https://unsplash.com/@stevedimatteo) pubblicata su [Unsplash](https://unsplash.com/it/foto/GBPTdjRhK9s)

  