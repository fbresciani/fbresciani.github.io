---
title: "Gli Impianti Sportivi Americani ed il TPL"
subtitle: ""
date: 2024-04-15T19:47:06Z
lastmod: 
draft: false
authors: [ "fbresciani"]
description: ""

tags: ["Stati Uniti", "Metropolitane", "Light Rail", "Tram"]
categories: ["Trasporti Stati Uniti"]
series: ["sport-usa-tpl"]
series_weight: 10

---

Questo articolo rappresenta il primo di una serie di articoli in cui andrò a descrivere come i principali impianti sportivi degli Stati Uniti sono serviti dal TPL, concentrandomi in particolare sui mezzi su ferro.
<!--more-->
### Introduzione
Oltre a essere uno spunto interessante di discussione ogni articolo rappresenta l'occasione d'introdurre reti di cui discuterò poi in maggior dettaglio in articoli successivi.
Per ogni città inizierò descrivendo brevemente gli impianti sportivi dei principali sport professionistici americani: football americano, baseball, basket e hockey su ghiaccio. In linea generale non mi occuperò degli sport universitari nonostante basket e soprattutto football americano abbiano un numero di spettatori confrontabile se non talvolta superiore a quello degli analoghi sport professionistici, non a caso gli stadi di football americano più grandi sono proprio quelli universitari. Questo perché gli impianti sono quasi esclusivamente situati all'interno dei campus, in zone periferiche delle grandi città o addirittura in piccole città per cui non sempre sono serviti da linee di forza e inoltre una quota significativa degli spettatori è rappresentato dagli studenti che risiedono nel campus o nelle immediate vicinanze e raggiungono pertanto gli impianti a piedi. Dopo aver descritto gli impianti parlerò brevemente delle linee di forza che li servono, ricordando comunque che si tratta di un articolo introduttivo e che una descrizione dettagliata delle singole reti è rimandata a successivi articoli di approfondimento.

{{< figure src="https://upload.wikimedia.org/wikipedia/commons/5/58/Baltimore_Light_Rail_Camden_Yard_1.jpg" alt="Tifosi di baseball attendono la light rail a Baltimora" caption="Tifosi di baseball in attesa della light rail a Baltimora. Di Jaymyang (Own work) [CC BY-SA 3.0](http://creativecommons.org/licenses/by-sa/3.0), pubblicata su [Wikimedia Commons](https://commons.wikimedia.org/wiki/File%3ABaltimore_Light_Rail_Camden_Yard_1.jpg)">}}

Nel resto di questo articolo mostrerò delle tabelle riassuntive per ogni sport, dopo aver brevemente ricordato come sono organizzati i campionati, in modo da far presente quante partite e in genere in quali giornate/orari si giocano. 

Prima delle tabelle riassuntive conviene ricordare che negli sport professionistici americani non esistono né promozioni né retrocessioni. Questo non significa che la struttura dei campionati rimanga immutata nel tempo. Le squadre, o meglio le franchigie come vengono chiamate, possono fallire o, se mutano le condizioni economiche, chiedere l'autorizzazione a trasferirsi in un altra città. Non è raro anche il caso che si decida di creare nuove franchigie in mercati non ancora coperti. Per esempio dal 2017 ci sarà una nuova franchigia di hockey a Las Vegas, e nel 2021 ha esordito una nuova franchigia sempre di Hockey a Seattle. Quando una franchigia si trasferisce in un'altra città in genere, anche se ci sono state di recente delle eccezioni, trasferisce con sé anche i titoli sportivi acquisiti nel passato. Questa è una arma di pressione molto potente nei confronti delle tifoserie e degli enti locali che viene spesso utilizzata per costringere a finanziare la costruzione di nuovi impianti sportivi, come potrete vedere sono parecchi gli impianti di nuova realizzazione o in corso di costruzione

### NBA

Sono 30 le franchigie che partecipano al massimo campionato professionistico di Basket, di cui una è canadese. La stagione regolare prevede 82 partite, a cui si aggiungono i playoff, giocati al meglio delle sette partite, per un totale nel caso migliore di poco meno di 60 partite casalinghe all'anno. Va detto che la maggior parte degli impianti sono multifunzionali, non solo utilizzati per il basket ma anche per altri sport indoor come l'hockey sul ghiaccio, l'Arena football, ed eventi occasionali come incontri di boxe, wrestling, MMA o concerti

La cartina seguente mostra la posizione delle 30 franchigie NBA
{{< figure src="https://upload.wikimedia.org/wikipedia/commons/thumb/b/b8/Locations_of_National_Basketball_Association_teams.svg/1024px-Locations_of_National_Basketball_Association_teams.svg.png" alt="Localizzazione franchigie NBA" caption="Localizzazione delle 30 franchigie professionistiche di basket, i diversi colori rappresentano le divisioni in cui giocano. [CC BY-SA 4.0](http://creativecommons.org/licenses/by-sa/4.0), pubblicata su [Wikimedia Commons](https://commons.wikimedia.org/wiki/File:Locations_of_National_Basketball_Association_teams.svg)">}}

La tabella seguente riassume la situazione:

| Franchigia  |  Città  | Impianto  | Capienza | Ferrovie | Metropolitane  | Light Rail  | Streetcar |
| --------------- | -------- | ----------------| -----------| -----------| ----------| ---------| ---------- |
Boston Celtics  | Boston  | TD&nbsp;Garden[^tdgarden]  | 19156   | Amtrak &mdash; MBTA Commuter Rail    | MBTA Linea Arancione  | MBTA Linea Verde |
Brooklyn Nets| New York City| Barclays Center   | 17732  | Long Island Rail Road  | NYCTA Linee 2, 3, 4, 5, B, D, N, Q, R, W   |   |
New York Knicks| New York City | Madison Square Garden[^madisonsquaregarden] | 19812 | Amtrak &mdash; Long Island Rail Road &mdash; PATH | NYCTA Linee 1, 2, 3, A, B, C, D, E, F, M, N, Q, R | |
Philadelphia 76ers | Philadelphia | Wells Fargo Center | 21000 | | SEPTA Broad Street Line | |
Toronto Raptors | Toronto (Canada) | Scotiabank Arena | 19800 | Go Transit | TTC Linea Yonge - University | |
Chicago Bulls | Chicago | United Center | 20917 | | CTA Linea Blu | |
Cleveland Cavaliers | Cleveland | Rocket Morgage FieldHouse | 19432 |  RTA Linea Rossa | RTA Linee Verde e Blu | |
Detroit Pistons | Detroit | Little Caesars Arena | 20332 | | | | QLINE Streetcar
Indiana Pacers | Gainbridge | Bankers Life Fieldhouse | 17274 | | | |
Milwaukee Bucks | Milwaukee | Fiserv Forum | 17385 | | | |
Atlanta Hawks | Atlanta | State Farm Arena| 16600 | | MARTA Linee Verde e Blu | |
Charlotte Hornets| Charlotte | Spectrum Center | 19077 | | | LYNX Linea Blu | CityLYNX Linea Oro
Miami Heat | Miami | Kaseya Center | 19600 | Brightline[^peoplemovermiami] | Miami MetroRail[^peoplemovermiami] | |
Orlando Magic | Orlando | Kia Center | 18846 | SunRail | | |
Washington Wizards | Washington DC | Capital One Arena[^capitalonearena] | 20356 | | Washington Metro Linee Rossa, Verde, Gialla | |
Denver Nuggets | Denver | Ball Arena  | 19520 | | | RTD Linee E, W |
Minnesota Timberwolves | Minneapolis | Target Center | 18798 | | | MetroTransit Linee Blu e Verde |
Oklahoma City Thunder | Oklahoma City | Paycom Center | 18203 |  | | | Oklahoma City Streetcar
Portland Trail Blazers | Portland | Moda Center | 19393 | | MAX Linee Blu, Gialla, Rossa e Verde | |
Utah Jazz | Salt Lake City | Delta Center | 18306 | | | TRAX Linee Blu e Verde |
Golden State Warriors | San Francisco | Chase Center | 18064 |  | Muni Metro Linea T | |
Los Angeles Clippers | Los Angeles | Crypto.com Arena | 19079 | | | Metro Linee A ed E |
Los Angeles Lakers | Los Angeles | Crypto.com Arena | 19079 | | | Metro Linee A ed E |
Phoenix Suns | Phoenix | Footprint Center | 17071 | | | Valley Metro Rail |
Sacramento Kings | Sacramento | Golden 1 Center | 17608 | | | Sacramento Regional Transit District linee Oro, Blu e Verde |
Dallas Mavericks | Dallas | American Airlines Center | 19200 | Trinity Railways Express | | DART Linee Arancione e Verde |
Houston Rockets | Houston | Toyota Center | 18104 | | | METRORail Linea Rossa |
Memphis Grizzlies | Memphis | FedExForum | 17794 | | | |
New Orleans Pelicans | New Orleans | Smoothie King Center | 17791 | | | | RTA Linea Upt&ndash;Loyola
San Antonio Spurs | San Antonio | Frost Bank Center  | 18418 | | | |

[^tdgarden]: Il TD Garden è costruito sopra alla North Station di Boston
[^madisonsquaregarden]: Il Madison Square Garden è costruito sopra alla Penn Station di New York
[^capitalonearena]: Nuovo nome a partire dal 2017 dell'impianto precedentemente noto come Verizon Center
[^peoplemovermiami]: La metropolitana e la stazione ferroviaria non sono molto vicine al palazzetto (almeno 700 m), ma alla fermata Government Center è possibile interscambiare gratuitamente con il People Mover di Miami che ha una fermata proprio davanti all'American Airlines Center

### NHL

Fanno parte della National Hockey League, la principale lega professionistica di Hockey su ghiaccio, 32 franchigie di cui 25 negli Stati Uniti e 7 in Canada. Il campionato è strutturato in maniera simile alla NBA, con 82 incontri in stagione regolare per ogni squadra (41 in casa e 41 fuori) e 8 squadre per ognuna delle due conferenze che partecipano ai play off, per un totale quindi di 16 squadre come nella NBA. Il calendario è sostanzialmente sovrapposto a quello NBA con la stagione regolare che si protrae da ottobre a metà aprile circa e i play off che si protraggono fino a giugno. Molti impianti sono in comune con impianti NBA questo significa che nell'arco dei 6 mesi tra ottobre e aprile si giocano tra NBA e NHL negli impianti in comune 82 partite, quindi circa una ogni due giorni

La mappa seguente mostra la posizione delle attuali franchigie NHL

{{< figure src="https://upload.wikimedia.org/wikipedia/commons/thumb/c/c3/Locations_of_National_Hockey_League_teams.svg/986px-Locations_of_National_Hockey_League_teams.svg.png" alt="Localizzazione delle franchigie NHL" caption="Localizzazione delle 32 attuali franchigie professionistiche di hockey su ghiaccio, i diversi colori rappresentano le divisioni in cui giocano. Spesh531, [CC BY-SA 4.0](https://creativecommons.org/licenses/by-sa/4.0), pubblicata su  [Wikimedia Commons](https://commons.wikimedia.org/wiki/File:Locations_of_National_Hockey_League_teams.svg)" >}}

La tabella seguente riassume la situazione. In grassetto gli impianti in comune con una franchigia NBA (vedi tabella precedente). 

| Franchigia  |  Città  | Impianto  | Capienza | Ferrovie | Metropolitane  | Light Rail  | Streetcar  |
| ---------------- | ---------| -------------- | ------------- | ------------ | ------------|----------- | ----------- |
**Boston Bruins** | **Boston** | **TD&nbsp;Garden** | **17850** | **Amtrak &mdash; MBTA Commuter Rail** | **MBTA Linea Arancione** | **MBTA Linea Verde** |
Buffalo Sabres | Buffalo | KeyBank Center | 19070 | | | NFTA Metro Rail[^buffalo] |
**Detroit Red Wings** | **Detroit** | **Little Caesars Arena** | **19515** | | |  | **QLINE Streetcar**
Florida Panthers | Sunrise | Amerant Bank Arena | 19250 | | | |
Montreal Canadiens | Montreal (Canada) | Bell Centre | 21105 | | Montreal Metro linea Arancione | |
Ottawa Senators | Ottawa (Canada) | Canadian Tire Centre | 19153 | | | |
Tampa Bay Lightining | Tampa | Amalie Arena | 19092 | | | | TECO Line
**Toronto Maple Leafs** | **Toronto (Canada)** | **Scotiabank Arena** | **18800** | **Go Transit** | **TTC Linea Yonge-University** | |
Carolina Hurricanes | Raleigh | PNC Arena | 19513 | | | |
Columbus Blue Jackets | Columbus | Nationwide Arena | 18500 | | | |
New Jersey Devils | Newark | Prudential Center | 16514 | Amtrak  &mdash; PATH &mdash; NJ Transit Linee Northeast Corridor, Raritan Valley, North Jersey Coast | | Newark Light Rail |
**New York Islanders** | **New York City** | **Barclays Center** | **15795** | **Long Island Rail Road** | **NYCTA Linee 2, 3, 4, 5, B, D, N, Q, R** | |
**Philadelphia Fliers** | **Philadelphia** | **Wells Fargo Center** | **19173** | | **Septa Broad Street Line** | |
Pittsburgh Penguins | Pittsburgh | PPG Paints Arena | 18187 | | | Port Authority of Allegheny County Linee Rossa e Blu |
**Washington Capitals** | **Washington DC** | **Capital One Arena** | **18573** | | **Washington Metro Linee Rossa, Verde e Gialla** | |
Anaheim Ducks | Anaheim | Honda Center | 17174 | Amtrak Pacific Surfliner &mdash; Orange County Line | | |
Arizona Coyotes[^coyotesutah]| Tempe | Mullet Arena | 4600 | | | Valley Metro Rail |
Calgary Flames | Calgary (Canada) | Scotiabank Saddledome | 19289 | | | Calgary Transit CTrain |
Edmonton Oilers | Edmonton (Canada) | Rogers Place | 18347 | | |Edmonton Light Rail |
**Los Angeles Kings** | **Los Angeles** | **Crypto.Com Arena** | **18230** | | | **Metro linee A ed E** |
San Jose Sharks | San Jose | SAP Center at San Jose | 17435 | Amtrak Capitol Corridor &mdash; Altamont Commuter Express &mdash; Caltrain | | VTA Linea Mountain View&ndash;Winchester |  
Vancouver Canucks | Vancouver (Canada) | Rogers Arena | 18910 | | | SkyTrain Linee Expo e Millenium |
**Chicago Blackhawks** | **Chicago** | **United Center** | **19717** | | **CTA Linea Blu** | |
**Colorado Avalanche** | **Denver**  | **Ball Arena** | **18000** | | | **RTD Linee E, W** |
**Dallas Stars** | **Dallas** | **American Airlines Center** | **18532** | **Trinity Railways Express** | | **DART Linee Arancio e Verde** |
Minnesota Wild | St Paul | Xcel Energy Center | 17954 |  | | MetroTransit Linea Verde |
Nashville Predators | Nashville | Bridgestone Arena | 17500 | | | |
St. Louis Blues | St. Louis | Enterprise Center | 18096 | | | MetroLink linee Rossa e Blu |
Winnipeg Jets | Winnipeg (Canada) | Canada Life Centre | 15321 | | | |
Las Vegas Knights | Las Vegas | T-Mobile Arena | 17500 | | | |
Seattle Kraken | Seattle | Climate Pledge Arena | 17151 | 


[^buffalo]: La stazione a servizio del palazzetto è posta tra capolinea ordinario e deposito e viene attivata solo in caso di eventi al KeyBank Center
[^coyotesutah]: Nell'aprile del 2024 I Coyotes hanno manifestato la loro intenzione di trasferirsi nello Utah. Al momento della scrittura di questo articolo nulla è definitivo anche se sembra che la franchigia non si trasferirà propriamente come in altri casi ma verrà "congelata" mentre la nuova franchigia nello Utah verrà considerato un team di espansione, similmente come era successo con Browns e Ravens in NFL

### Conclusioni

Prima di qualche considerazione conclusiva tengo ancora a ricordare che questo articolo non ha alcuna pretesa scientifica, vuole solo essere una fotografia dello stato di fatto dei collegamenti su ferro con gli impianti sportivi, ma soprattutto uno spunto da cui partire per discutere di alcune reti interessanti. Proprio per questo motivo sono state fatte alcune scelte arbitrarie e per certi versi anche discutibili.

Prima di tutto non ho considerato i collegamenti via autobus. Questo in parte è dovuto alla minor capacità che offrono, ma in parte anche al fatto che intendo occuparmi su questo blog principalmente di reti su ferro e quindi sarebbe stato molto impegnativo. Altri casi in cui ho fatto delle scelte arbitrarie riguardano le ferrovie suburbane e le linee di streetcar. Nel primo caso va detto che molte di quelle linee, con l'esclusione delle metropoli più grandi, hanno frequenze molto limitate, talvolta meno di 10-15 coppie al giorno. Ho deciso comunque di includerle perché in alcuni casi vengono istituiti servizi speciali. Ho escluso solamente il *Music City Star* di Nashville in quanto ha una frequenza veramente ridotta e non sono a conoscenza di servizi speciali, ma mi riservo d'includere nuove linee o escluderne altre quando le affronterò più in dettaglio.

Altra scelta probabilmente discutibile è l'inclusione delle linee di streetcar. Le reti considerate sono quasi sempre a bassa frequenza e, almeno per i casi analizzati, svolte con mezzi storici. Le ho incluse comunque in parte perché sono servizi notevolmente più visibili rispetto a un collegamento svolto con autobus, sia perché talvolta con investimenti relativamente poco impegnativi non è difficile trasformarle in linee più moderne, in grado di offrire capacità più che discrete

Conviene a questo punto precisare, per chi non la conoscesse, la differenza tra *streetcar* e *light rail*.

>Una linea di streetcar è una linea a carattere prevalentemente urbano, con fermate molto frequenti e il cui percorso è in prevalenza promiscuo al normale traffico automobilistico. Si tratta di reti di bassa capacità in cui spesso vengono utilizzate vetture storiche o ricostruzioni moderne di vetture storiche, ma non sono rare reti realizzate ex novo con tram moderni, come nel caso di Kansas City (che però non serve impianti sportivi) e Cincinnati

{{< figure src="https://upload.wikimedia.org/wikipedia/commons/thumb/8/83/Canal_Streetcar_in_New_Orleans.jpg/1024px-Canal_Streetcar_in_New_Orleans.jpg" alt="Streetcar di New Orleans" caption="Una vettura della rete di Streetcar di New Orleans. Didier Moïse [CC BY-SA 4.0](http://creativecommons.org/licenses/by-sa/4.0), pubblicata su [Wikimedia Commons](https://commons.wikimedia.org/wiki/File:Canal_Streetcar_in_New_Orleans.jpg)">}}

>Una light rail è una linea a carattere prevalentemente suburbano/interurbano, con fermate piuttosto distanziate e percorso per la maggior parte se non interamente segregato dal traffico privato. Non sono rari casi di linee di light rail con passaggi a livello o tratti di percorso in viadotto o in sotterraneo proprio per avere un percorso completamente segregato dal traffico. Sono linee ad alta capacità, che spesso vedono circolare tram in doppia se non tripla composizione

{{< figure src="https://upload.wikimedia.org/wikipedia/commons/thumb/5/51/Denver_light_rail_train.jpg/1024px-Denver_light_rail_train.jpg" alt="Tripla composizione in servizio sulla light rail di Denver" caption="Tripla composizione in circolazione su una delle linee di Light rail di Denver. Di Greg Goebel from Loveland CO, USA (Yvltr_1b  Uploaded by High Contrast) [CC BY-SA 2.0](http://creativecommons.org/licenses/by-sa/2.0), pubblicata su [Wikimedia Commons](https://commons.wikimedia.org/wiki/File:Denver_light_rail_train.jpg)">}}

Fatte queste doverose premesse, che varranno anche quando mi occuperò in prossimi articoli di baseball e football americano veniamo a qualche cifra che riassuma la situazione

- Le **62** franchigie professionistiche di basket e hockey su ghiaccio vengono ospitate in **50** impianti differenti con una capacità che oscilla da un minimo di **4600** a un massimo di **21105**
- Dei 50 impianti **12** (pari al **24%**) non hanno nessun collegamento via ferro.
- **5** (**10%**) impianti su 50 sono serviti da linee di streetcar e in tre casi (Tampa, Oklahoma City e New Orleans) si tratta dell'unico mezzo su ferro li collega
- **11** (**22%**) impianti su 50 sono serviti da una o più linee ferroviarie suburbane, ma solo in due casi (Anaheim e Orlando) si tratta dell'unica modalità di trasporto su ferro che serve il palazzetto
- **13** palazzetti su 50, pari al **26%** del totale sono serviti da una o più linee di metropolitana
- La modalità in assoluto più diffusa è la light rail, che serve ben **20** impianti su 50 pari al **40%** del totale
- Notevoli i casi di Boston e New York (Madison Square Garden) dove gli impianti sono costruiti esattamente sopra importanti stazioni ferroviarie servite inoltre da metropolitane e, nel caso di Boston, anche da light rail

Si conclude così questo primo articolo, nei prossimi giorni mi occuperò degli impianti di baseball e football americano. Ricordandovi che è solo un articolo introduttivo e che nei prossimi mesi analizzerò più in dettaglio alcuni casi spero comunque che sia stato interessante. Sentitevi liberi di commentare, correggere, criticare o insultare (spero di no XD) sia direttamente nella sezione dei commenti che troverete più in basso sia contattandomi via mail, Facebook e/o Twitter 

Immagine di copertina di [Luke Zhang](https://unsplash.com/@lukezhangdesign) pubblicata su [Unsplash](https://unsplash.com/it/foto/edificio-in-cemento-bianco-e-blu-durante-il-giorno-6_gBzKf0szk)

