---
title: "I tram in Giappone"
subtitle: ""
date: 2024-04-15T19:56:57+02:00
draft: false
authors: ["fbresciani"]
description: ""

tags: ["Tram", "Giappone", "Streetcar", "Light rail"]
categories: ["Trasporti Giappone"]
series: ["tram in giappone"]

---

Il trasporto su rotaia in Giappone è noto in occidente soprattutto per le immagini dell'affollamento delle linee ferroviarie e metropolitane nelle grandi aree metropolitane spesso riprese dai media occidentali, oppure grazie alle immagini della rete Shinkansen.
Meno noto è il fatto che in più di 15 città sono ancora presenti reti tranviarie anche se esse rivestono, pur con qualche eccezione, un ruolo secondario nel trasporto pubblico di quelle città.

Con questo articolo inizierà una serie dedicata alle reti tranviarie in Giappone

{{< figure src="https://upload.wikimedia.org/wikipedia/commons/thumb/d/da/Hiroden_1002_PICCOLA_2013-03-31-1127.jpg/800px-Hiroden_1002_PICCOLA_2013-03-31-1127.jpg" alt="Tram in servizio ad Hiroshima" caption="Il secondo esemplare della serie 1000, battezzato con il nomignolo di _'Piccola'_ (il primo esemplare è stato chiamato _'Piccolo'_) in servizio sulla linea 8 della rete tranviaria della città di Hiroshima. Di Hisagi (Foto personale) [CC BY-SA 3.0](http://creativecommons.org/licenses/by-sa/3.0), tramite [Wikimedia Commons](https://commons.wikimedia.org/wiki/File:Hiroden_1002_PICCOLA_2013-03-31-1127.jpg)">}}

La storia dei tram in Giappone non è molto diversa da quella di molte nazioni occidentali. Il primo tram elettrico fece la sua comparsa a Tōkyō nel 1890 quando, in occasione di una fiera industriale che si teneva presso il parco di Ueno, venne costruito un tracciato dimostrativo lungo circa 500m. La prima linea tranviaria in servizio commerciale venne invece inaugurata pochi anni dopo, nel 1895 a Kyōto. 
La mancanza di modalità alternative di trasporto portò a un rapido sviluppo delle reti tranviarie, come del resto avvenne in occidente. Negli anni '30 del ventesimo secolo in Giappone erano operative reti tranviarie in 69 diverse città, per un totale di 1480 km di rete. Il declino, sebbene qualche linea già avesse chiuso a causa della concorrenza degli autobus, avvenne principalmente a partire dal secondo dopo guerra a causa sia degli ingenti danni bellici sia soprattutto della motorizzazione di massa, anche se questo fenomeno avvenne in Giappone con un certo ritardo rispetto a quanto già avvenuto in Europa e Nord America al punto che all'inizio degli anni '60 Tōkyō disponeva ancora di oltre 200 km di linee tranviarie, come visibile nell'immagine della rete visibile nell'articolo, ma solo una quindicina di anni dopo la rete era ridotta alle due linee ancora presenti tutt'oggi

{{<figure src="https://upload.wikimedia.org/wikipedia/commons/thumb/6/6e/Tokyo_toden_map.png/873px-Tokyo_toden_map.png" alt="Rete tranviaria di Tōkyō nel 1961" caption="L'estensione della rete tranviaria di Tōkyō al primo aprile 1961, sovrapposta ad una mappa della rete metropolitana e ferroviaria aggiornata al 2008. Di Hisagi (Elaborazione personale) [CC BY-SA 3.0](http://creativecommons.org/licenses/by-sa/3.0), tramite [Wikimedia Commons](https://commons.wikimedia.org/wiki/File%3ATokyo_toden_map.png)">}}

Va detto che a differenza di molti paesi occidentali in cui il tram di fatto scomparve quasi del tutto in Giappone riuscì a sopravvivere in parecchie città. Attualmente sono presenti linee in più di 15 differenti città. Tuttavia anche a causa del fatto che in Giappone il trasporto pubblico non riceve, di norma, contributi pubblici per coprire anche parzialmente i costi di esercizio molte reti sono ridotte a linee singole o poche linee con un estensione spesso inferiore ai 10 km e quindi non rivestono un ruolo di primaria importanza nel trasporto in quelle città, anche se esistono delle significative eccezioni tra cui le due città divenute tristemente famose per l'uso di armi atomiche, Hiroshima e Nagasaki.

Nell'ultimo decennio si è tuttavia assistito a un modesto ritorno d'interesse. Molte società, pur rimanendo il vincolo di non ricevere contributi per l'esercizio, sono riuscite a ottenere fondi pubblici utilizzati sia per il rinnovo della flotta che per modesti interventi infrastrutturali come la ristrutturazione delle fermate e piccoli interventi ai capilinea, per risolvere situazioni critiche o migliorare interscambio con la rete ferroviaria. Più interessante il fatto che nella città di Toyama una linea secondaria in passato gestita da JR West sia stata convertita in una moderna linea tranviaria con standard simili alle moderne tranvie occidentali, tipo le statdbahn tedesche o le light rail nordamericane. Inoltre nella città di Utsonomiya n2l 2023 è stata inaugurata una nuova linea che collega la stazione della città con un zona industriale nella vicina città di Haga. In entrambi i casi ciò è stato possibile anche grazie a un cambiamento organizzativo. In entrambi i casi infatti si ha una separazione verticale tra l'infrastruttura, gestita direttamente da enti pubblici ed il servizio affidato a società a capitale misto pubblico-privato

La tabella seguente riassume la situazione attuale delle reti tranviarie in Giappone. Nei prossimi mesi scriverò vari articoli che presenteranno alcune delle reti più significative. Gli articoli saranno direttamente accessibili con link dalla suddetta tabella


| Città | Impresa esercente | num. linee | lunghezza (km) |
| ------ | --------------------------| :------: | ----------: |
Hakodate |  Hakodate-shi Kōtsūkyoku (Ufficio dei trasporti della città di Hakodate) | 2 | 11
Hiroshima | Hiroshima Dentetsu Kabushiki-gaisha (società per azioni della ferrovia elettrica di Hiroshima) | 8 | 35
Kagoshima | Kagoshima-shi Kōtsūkyoku (Ufficio dei trasporti della città di Kagoshima) | 2 | 13
Kōchi | Tosaden Kōtsū (Trasporti Tosaden) | 2 | 25
Kumamoto | Kumamoto-shi Kōtsūkyoku (Ufficio dei trasporti di Kumamoto) | 2 | 12
Kyōto |  Keifuku Denki Tetsudō Kabushiki-gaisha (società per azioni della ferrovia elettrica Keifuku[^keyfuku]) | 2 | 11
Kyōto/Otsū | Keihan Denki Tetsudō Kabushiki-gaisha (società per azioni della ferrovia elettrica Keihan[^keyhan]) | 2 | 22
Matsuyama | Iyo tetsudō kabushiki gaisha (Società per azioni della ferrovia Iyo) | 5 | 10
Nagasaki | Nagasaki Denki Kidō (Rete elettrica di Nagasaki) | 4 | 12
Okayama | Okayama Denki Kidō  (rete elettrica di Okayama) | 2 | 5
Ōsaka | Hankai  Hankai Denki Kidō Kabushiki Gaisha (società per azioni della rete elettrica Hankai[^hankai]) | 2 | 18
Sapporo | Sapporo-shi Kōtsūkyoku (Ufficio dei trasporti della città di Sapporo) | 1 | 9
Takaoka | Man'yōsen Kabushiki-gaisha (Società per azioni della linea Man'yō) | 1 | 13
Tōkyō |  Tōkyō-to Kōtsūkyoku (Ufficio dei trasporti della metropoli di Tōkyō) | 1 | 12
Tōkyō | Tōkyō Kyūkō Dentetsu Kabushiki-gaisha (società per azioni della ferrovia elettrica rapida di Tōkyō ma è anche nota più semplicemente come Tokyo Dentetsu, ferrovia elettrica Tōkyū, ma è molto usata una denominazione in inglese, Tokyu Corporation) | 1 | 5
Toyama | Toyama Chiyō Tetsudō (Ferrovia regionale di Toyama) | 3 | 7
Toyama | Toyama Light Rail Kabushiki-gaisha (Società per azioni della light rail di Toyama) | 1 | 8
Toyohashi | Toyohashi Tetsudō (Ferrovia di Toyohashi) | 2 | 5
Utsunomiya | Utsunomiya Light Rail | 1 | 15


[^keyfuku]: La parola "keifuku" o in kanji 京福 è nata unendo il kanji "京", che è il primo carattere che forma il nome Kyōto (京都) al kanji  福, che è il primo che compone il nome della città di Fukui (福井). Questa pratica di comporre il nome di linee o società utilizzando kanji presi dai nomi delle città che collegano o in cui operano è abbastanza comune in Giappone
[^keyhan]: Come per "keifuku" anche il nome "keihan" (京阪) deriva dall'unione di due kanji presi rispettivamente dal nome Kyōto (京都) e dal nome Ōsaka (大阪) ed è dovuto al fatto che le ferrovie Keihan collegano proprio le due città
[^hankai]: Anche in questo caso il nome "hankai" 阪堺 deriva fondendo tra loro due kanji presi dai nomi delle città di Ōsaka (大阪) e Sakai (堺市)

Immagine di copertina di [Tycho Atsma](https://unsplash.com/it/@tychoa) pubblicata su [Unsplash](https://unsplash.com/it/foto/68BBDyysBgc)
